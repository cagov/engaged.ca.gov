---
title: Ծանուցում հավաքագրումների գաղտնիության վերաբերյալ
description: "Կալիֆորնիա նահանգը պարտավորվում է խթանել եւ պաշտպանել անհատների գաղտնիության իրավունքները:"
keywords:
  - անձնական տեղեկատվություն
  - Գաղտնիության օրենք
layout: page
tags:
  - pages
---


Ծանուցում հավաքագրումների գաղտնիության վերաբերյալ

*Ուժի մեջ է 2025 թվականի մարտի 14-ից*

*Վերջին վերանայումը՝ 2025 թվականի մարտի 20-ին*

## Նպատակ

Սույն՝ գաղտնիության վերաբերյալ ծանուցումը բացատրում է, թե ինչպես է Կալիֆորնիայի տվյալների եւ նորարարությունների գրասենյակը (ՏՆԳ) հավաքում, օգտագործում եւ տարածում Ձեր մասին տեղեկատվությունը, երբ դուք այցելում եւ գործածում եք [Engaged California կայքը](/hy/): Մենք պարտավորվում ենք պաշտպանել Ձեր գաղտնիությունը եւ ապահովել Ձեր անձնական տվյալների պաշտպանությունը: 

[Կալիֆորնիայի քաղաքացիական օրենսգրքի բաժին 1798.17](https://leginfo.legislature.ca.gov/faces/codes_displaySection.xhtml?lawCode=CIV&sectionNum=1798.17.) Տեղեկատվական պրակտիկայի մասին օրենքը պահանջում է, որ պետական գործակալությունները ծանուցում ներկայացնեն հավաքագրման մասին, երբ անձնական տեղեկատվությունը հավաքվում է, եւ երբ այն ենթակա է Տեղեկատվական պրակտիկայի մասին օրենքի եւ նահանգային քաղաքականության սահմանափակումներին: ՏՆԳ-ն սահմանափակում է անձնական տեղեկատվության հավաքագրումը: Մենք պաշտպանում ենք մեր հավաքած կամ պահպանած անձնական տեղեկատվության գաղտնիությունը: Այս ծանուցումը լրացնում է մեր [գաղտնիության քաղաքականությունը](/hy/privacy): 


## Իշխանություն

ՏՆԳ-ն պարտավորվում է պաշտպանել Ձեր մասին տեղեկատվության գաղտնիությունը: Մեր տեղեկատվության կառավարման պրակտիկան համապատասխանում է հետեւյալ պահանջներին.

- [Կալիֆորնիայի տեղեկատվական պրակտիկաների մասին օրենք](https://leginfo.legislature.ca.gov/faces/codes_displayexpandedbranch.xhtml?tocCode=CIV\&division=3.\&title=1.8.\&part=4.\&chapter=1.\&article=)
- [Կալիֆորնիայի հանրային գրառումների մասին օրենք](https://leginfo.legislature.ca.gov/faces/codes_displayexpandedbranch.xhtml?tocCode=GOV\&division=10.\&title=1.\&part=\&chapter=\&article=)
- Կալիֆորնիայի կառավարության օրենսգրքի բաժիններ[11015.5](https://leginfo.legislature.ca.gov/faces/codes_displaySection.xhtml?lawCode=GOV\&sectionNum=11015.5.) եւ [11019.9](https://leginfo.legislature.ca.gov/faces/codes_displaySection.xhtml?lawCode=GOV\&sectionNum=11019.9.)
- [1974 թվականի գաղտնիության մասին դաշնային օրենք](https://www.justice.gov/opcl/privacy-act-1974)
- [Կալիֆորնիայի նահանգի վարչական ձեռնարկ 5310.1](https://www.dgs.ca.gov/Resources/SAM/TOC/5300/5310-1)
- [Կալիֆորնիայի նահանգային տեղեկատվության կառավարման ձեռնարկ 5310-A](https://cdt.ca.gov/wp-content/uploads/2018/01/SIMM-5310_A.pdf)
- [Կալիֆորնիայի քաղաքացիական օրենսգրքի բաժին 1798.17](https://leginfo.legislature.ca.gov/faces/codes_displaySection.xhtml?lawCode=CIV\&sectionNum=1798.17.)
- [Կալիֆորնիայի քաղաքացիական օրենսգրքի բաժին 1798.24](https://leginfo.legislature.ca.gov/faces/codes_displaySection.xhtml?lawCode=CIV&sectionNum=1798.24.)


## Ինչո՞ւ է ՏՆԳ-ն հավաքում Ձեր մասին տեղեկատվությունը

### Ինքնաշխատ եղանակով հավաքագրված տեղեկատվություն

Երբ դուք այցելում եք մեր կայք, մենք կարող ենք ինքնաշխատ եղանակով հավաքել որոշակի տեղեկատվություն, ինչպիսիք են Ձեր համացանցային հաղորդակարգի (IP) հասցեն, բրաուզերի տեսակը, օպերացիոն համակարգը եւ այցելված էջերը: Այս տեղեկատվությունն օգտագործվում է կայքի կառավարման, խնդիրների լուծման եւ օգտվողի փորձի բարելավման համար:


### Անձը նույնականացվող տեղեկատվություն (ԱՆՏ) 

Մենք կարող ենք հավաքագրել ԱՆՏ-ները (օրինակ՝ անունը, հասցեն, էլ. փոստը, հեռախոսահամարը) միայն այն դեպքում, երբ դուք կամավոր տրամադրում եք այն մեզ՝ ձեւաթղթերի, կոնտակտային հարցումների կամ այլ միջոցների միջոցով:

#### Անհատական բնութագրիչներ

**Նկարագրություն.** Մենք կարող ենք հավաքել ԱՆՏ (օրինակ՝ էլեկտրոնային փոստի հասցեն, անունը/օգտվողի անունը, գաղտնաբառը, ռասան, էթնիկ պատկանելությունը, փոստային կոդը եւ այլ ընդհանուր ժողովրդագրական բնութագրեր) միայն այն դեպքում, երբ այն կամավոր տրամադրվում է մեզ ձեւաթղթերի, կոնտակտային հարցումների, հարցումների կամ այլ միջոցների միջոցով:

** Հավաքագրման նպատակը. ** Մատուցել ծառայություններ, որոնք ներառում են՝ հաղորդակցություն, հարցումներ, մեր ծառայությունները, հետազոտություն եւ զարգացում, որակի ապահովում, անվտանգության/խարդախության եւ մեր իրավական պարտավորությունների կատարման համար:
    
#### Ինտերնետ կամ առցանց տեղեկատվություն

**Նկարագրություն:** IP հասցեն, բրաուզերի տեսակը, օպերացիոն համակարգը եւ այցելված էջերը: Քուքիներ եւ նմանատիպ տեխնոլոգիաներ:
    
**Հավաքագրման նպատակը.** Այս տեղեկատվությունը օգտագործվում է կայքի կառավարման, խնդիրների լուծման, ինչպես նաեւ օգտվողի փորձի, անհատականացված բովանդակության եւ կայքի տրաֆիկի բարելավման համար:

Ձեր անձնական տեղեկատվության հավաքագրումը կամավոր է: Դուք իրավունք ունեք սահմանափակել բացահայտումը եւ չտրամադրել անձնական տեղեկատվություն, երբ այն չի պահանջվում:

Ձեր անձնական տվյալները չտրամադրելու հետեւանքները կարող են ազդել ծառայություններ ստանալու Ձեր հնարավորության եւ [Engaged California կայքն](/hy/) ապագայում օգտագործելու վրա:


### Տեղեկատվություն երրորդ անձանցից

Մենք կարող ենք Ձեր մասին տեղեկություններ ստանալ երրորդ անձանցից, ինչպիսիք են սոցիալական մեդիայի հարթակները, եթե Դուք որոշում եք գործածել մեր կայքն այդ հարթակների միջոցով, մենք կարող ենք օգտագործել Ձեր մասին տեղեկատվությունը՝ հետեւյալ նպատակներով. 

#### Մատուցել ծառայություններ

Մենք օգտագործում ենք Ձեր մասին տեղեկատվությունը՝ Ձեր պահանջած ծառայությունները եւ տեղեկատվությունը Ձեզ տրամադրելու համար, ինչպիսիք են՝ հարցումներին պատասխանելը, դիմումները մշակելը եւ բովանդակության առաքումը:

#### Բարելավել մեր կայքը

Մենք օգտագործում ենք հավաքագրված տվյալները՝ վերլուծելու կայքի տրաֆիկը, բացահայտելու բարելավման ենթակա ոլորտները եւ անհատականացնելու Ձեր փորձը:

#### Կատարել իրավական պարտավորությունները

Մենք կարող ենք օգտագործել Ձեր մասին տեղեկատվությունը իրավական պահանջներին համապատասխանելու համար, օրինակ՝ հարցաքննություններին կամ դատարանի հրամաններին արձագանքելու համար:

#### Շփվել Ձեզ հետ

Մենք կարող ենք օգտագործել Ձեր կոնտակտային տվյալները՝ Ձեզ թարմացումներ, տեղեկագրեր կամ մեր ծառայությունների հետ կապված այլ տեղեկություններ ուղարկելու համար: 


### Ինչպես ենք մենք կիսվում Ձեր մասին տեղեկատվությամբ

#### Պետական այլ մարմինների հետ

Մենք կարող ենք Ձեր մասին տեղեկատվությունը փոխանցել այլ պետական մարմինների՝ օրինական նպատակներով, օրինակ՝ դաշնային կառավարության կամ իրավապահ մարմինների հետ ծառայությունները համակարգելու համար, ինչպես պահանջվում է օրենքով՝ համաձայն [Կալիֆորնիայի քաղաքացիական օրենսգրքի 1798.24 բաժնի](https://leginfo.legislature.ca.gov/faces/codes_displaySection.xhtml?lawCode=CIV\&sectionNum=1798.24.):

#### Երրորդ կողմ հանդիսացող ծառայություններ մատուցողների հետ

Մենք կարող ենք կիսվել Ձեր մասին տեղեկատվությամբ երրորդ կողմ հանդիսացող ծառայություններ մատուցողների հետ, որոնք օգնում են մեզ գործարկել մեր կայքը, ինչպիսիք են հոսթինգ պրովայդերները կամ վերլուծական գործիքները: Մենք կփոխանցենք Ձեր մասին տեղեկատվությունը երրորդ անձանց՝ միայն Ձեր հստակ համաձայնությամբ,  բացառությամբ այն դեպքերի, երբ դա չի պահանջվում օրենքով: 


### Ձեր իրավունքները

Անձնական տեղեկատվության նկատմամբ Ձեր իրավունքները ներառում են.

Դուք իրավունք ունեք ունենալ հասանելիություն այն անձնական տեղեկատվությանը, որը մենք պահում ենք Ձեր մասին:
* **Ուղղում.** Դուք իրավունք ունեք պահանջել ուղղումներ ոչ ճշգրիտ կամ ոչ ամբողջական տեղեկատվության մեջ:
* **Հրաժարվել.** Դուք իրավունք ունեք առարկել եւ հրաժարվել Ձեր վերաբերյալ տեղեկատվության մշակումից որոշակի հանգամանքներում: 
* **Ջնջում.** Դուք իրավունք ունեք պահանջելու, որ մենք ջնջենք Ձեր անձնական տվյալները:


### Հրապարակային բացահայտում

Կալիֆորնիայի օրենքները երաշխավորում են, որ կառավարությունը բաց է, եւ հանրությունն ունի հասանելիություն համապատասխան պետական գրանցումներին եւ տեղեկատվությանը։ Նահանգային եւ դաշնային օրենքները բացառություններ են նախատեսում հանրության կողմից հանրային գրառումներին հասանելիություն ունենալու իրավունքում։ Այս բացառությունները ծառայում են տարբեր կարիքների, ներառյալ՝ անհատների տվյալների պաշտպանության ապահովումը։ Էլեկտրոնային եղանակով հավաքված անձնական նույնականացման տեղեկատվությունը ազատվում է բացահայտումից, երբ պահանջվում է Կալիֆորնիայի հանրային գրառումների մասին օրենքի համաձայն։

Ձեր մասին տեղեկատվության ցանկացած հայտնի կամ կանխատեսելի բացահայտում, ներառյալ այլ պետական մարմիններին, դաշնային կառավարությանը կամ իրավապահ մարմիններին համար արվող բացահայտումները, ինչպես նաեւ Ձեր մասին տեղեկատվության բացահայտումները, որոնք կարող են կատարվել [Կալիֆորնիայի քաղաքացիական օրենսգրքի 1798.24 բաժնի](https://leginfo.legislature.ca.gov/faces/codes_displaySection.xhtml?lawCode=CIV&sectionNum=1798.24.) (e) կամ (f) ենթաբաժինների համաձայն:

Ցանկացած տեղեկատվություն, որը մենք ձեռք ենք բերում, ներառյալ մեր կայքում հավաքված տեղեկատվությունը, կարող է հրապարակվել, եթե պահանջված է համաձայն 1977 թվականի Տեղեկատվական պրակտիկայի մասին օրենքի ([տե՛ս Կալիֆորնիայի քաղաքացիական օրենսգրքի բաժին 1798](https://leginfo.legislature.ca.gov/faces/codes_displayexpandedbranch.xhtml?tocCode=CIV&division=3.&title=1.8.&part=4.&chapter=1.&article=)):


### Ձեր տվյալների գաղտնիության պաշտպանությունը

Դուք կարող եք օգնել պաշտպանել Ձեր անձնական տվյալները: Անպայման պարբերաբար թարմացրեք Ձեր բրաուզերը եւ օպերացիոն համակարգը: 
Լրացուցիչ տեղեկությունների համար, թե ինչպես կարող եք պաշտպանել Ձեր գաղտնիությունը, այցելեք [Կալիֆորնիայի արդարադատության նախարարություն](https://oag.ca.gov/privacy/facts/online-privacy/computer-secure)։ Ձեր համակարգիչն ապահովելու վերաբերյալ խորհուրդներ ստանալու համար սեղմեք Կալիֆորնիայի գլխավոր դատախազության գրասենյակի հղումը ստորեւ.

[Զգուշացում. Արդյո՞ք Ձեր համակարգիչն ապահով է:](https://oag.ca.gov/sites/all/files/agweb/pdfs/privacy/computer_secure.pdf)


### Կոնտակտային տվյալներ

Եթե հարցեր ունեք հավաքագրման վերաբերյալ մեր գաղտնիության ծանուցման վերաբերյալ, կապվեք մեր գլխավոր գաղտնիության պատասխանատուի հետ:

Office of Data and Innovation<br>
Attn: Chief Privacy Officer<br>
401 I Street, Suite 200<br>
Sacramento, CA 95814<br>
Էլ․ փոստ: [privacy@innovation.ca.gov](mailto:privacy@innovation.ca.gov)<br>
Հեռախոս: [916-234-3480](tel:916-234-3480)<br>